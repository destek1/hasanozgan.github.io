---
layout: page
title: Tasarım Desenleri
tags: []
status: publish
type: page
published: true
meta:
  _edit_last: '2'
---
Tasarım desenleri herkesçe bilinen bir konu. Üzerinde birçok örnek paylaşıldı herkes birşeyler anlattı. Amacım bir e-ticaret uzmanı olarak bugüne kadar çalıştığımız projelerde tasarım desenleri hangi alanlarda yardımıza koştu paylaşmak için bu kitapçığı oluşturmaya başladım.

Tasarım desenleri incelenirken, önce ne olduğu, sınıf diagramı (uml), bir e-ticaret projesinde hangi probleme çözüm olduğuna değinilecek sonrasında ise örnek kod Java programlama diliyle açıklanacaktır.

<h5>Yaratımsal Desenler</h5>
Yaratım örüntüleri, yazılım nesnelerinin (ya da başka bir değişle sınıf örnekleri - class instances) nasıl yaratılacağı hakkında öneriler sunar. Anafikir, iyi bir yazılımın, içinde barındırdığı nesnelerin nasıl yaratıldığından bağımsız olarak tasarlanması gerekliliğidir. Diğer bir deyişle, nesnelerin nereden ve nasıl yaratıldığı, ait oldukları yazılımın işleyişini etkilememeli; yeni özellikler eklenmesine ve değişikliklere karşı sorun oluşturmamalıdır.

<ul>
<li>Fabrika Yöntemi (factory method pattern)</li>
<li>Örnek (prototype pattern)</li>
<li>Soyut Fabrika (abstract factory pattern)</li>
<li>Yapıcı (builder pattern)</li>
<li>Yegâne (singleton pattern)</li>
</ul>

<h5>Yapısal Desenler</h5>
Yapısal örüntüler sınıfların ve nesnelerin bileştirilerek daha geniş yazılım yapılarının kurulmasına olanak sağlayan öneriler sunar. Sınıf yapı örüntüleri ve nesne yapı örüntüleri olmak üzere ikiye ayrılır.

Sınıf yapı örüntüleri kalıtım kullanarak sınıf arayüzlerini ya da uygulamaları bileştirerek yapıları genişletir. Nesne yapı örüntüleri ise nesnelerin bileştirilerek yeni işlevler kazanma yollarını gösterir.
<ul>
<li>Bileşik (composite pattern)</li>
<li>Cephe (façade pattern)</li>
<li>Dekoratör (decorator pattern)</li>
<li>Köprü (bridge pattern)</li>
<li>Sinek Siklet (flyweight pattern)</li>
<li>Uyumlayıcı (adapter pattern)</li>
<li>Vekil (proxy pattern)</li>
</ul>

<h5>Davranışsal Desenler</h5>
Davranış örüntüleri işlevsel sorumlulukların nesneler arasında nasıl atanacağı ve yazılımın gerektirdiği çözüm yöntemlerinin nesnelerce nasıl kullanılacağı hakkında öneriler sunar. Davranış örüntüleri nesne ve sınıf kalıpları yanı sıra nesneler arasındaki iletişim ile ilgili örüntüler de sunar. Davranış örüntüleri tasarımcının nesneler arası iletişim ve iletişim yöntemlerine yoğunlaşmasını sağlar.
<ul>
<li>Sorumluluklar Zinciri (chain of responsibility pattern)</li>
<li>Arabulucu (mediator pattern)</li>
<li>Durum (state pattern)</li>
<li>Gözlemci (observer pattern)</li>
<li>Taslak Yöntemi (template method pattern)</li>
<li>Komut (command pattern)</li>
<li>Yorumlayıcı (interpreter pattern)</li>
<li>Yadigâr (memento pattern)</li>
<li>Yineleyici (iterator pattern)</li>
<li>Strateji (strategy pattern)</li>
<li>Ziyaretçi (visitor pattern)</li>
</ul>
