---
layout: page
title: Hakkında
tags: []
status: publish
type: page
published: true
meta:
  _edit_last: '2'
  _wp_page_template: default
---
Bu weblog'un amacı yazılım mühendisliği çalışmalarımı üstad ile paylaşmaktır. Üstad sorar ben söylerim, görürüm ben sorarım, sorgularım öğrenirim. Üstad yazılım konusunda benim rehberimdir.

Üstad hiçkimse ve herkestir.

Beni ben yapan ne varsa çevremdeki insanlara borçluyum. En çaylağından, en uzmanına kadar herkesten herzaman yeni birşeyler öğreniyor insan. İnsanı insan yapan (tecrübe ile sabit) öğrenmektir herzaman ve güzel olan. İşte üstad bunların bileşkesidir. Bu sebeple herkestir. Vücudu yoktur, sureti boştur ve sorulara karşı her daim cevabı çoktur. Bu yüzden Üstad hiçkimsedir, bu da doğrudur.

Doğu kültürüne bakıldığında her zaman öğrenenin öğretmesi ve usta-çırak ilişkisine girmesi öğütlenir. Bu bir kuraldır. Daha fazla seviyenizi yükseltmek isterseniz bu şarttır. Özellikle bunun örneği  Go ve Aikido gibi uzakdoğu sporlarında görülebilir! O seviyeye geldiğinizde bunu hisseder ve sizde öğretmeye başlarsınız. Ben daha o seviyede değilim ama yaklaşıyorum. Bunu hissediyorum.

Eskiden programlama dilleri benim amacımdı. Özellik C ve C++ dili konusunda uzmanlaşmak istiyordum. Şu an biliyorum ki, tüm programlama dillerinin canı cehenneme. Diller sadece bir araç. Önemli olan programladığımız alet her ne ise onun inceliklerini anlamak, o makineyi analiz etmek, ve çalışması için gerekli olan koşulları yerine getirmektir. Benden küçük bir tavsiye eğlendiğiniz bir uzmanlık alanı bulun. Ama bu bir araç olmasın. Sektöre ait olsun. Sözünü ettiğim şey MySQL'de uzmanlaşmayın. Evet o bir araç ve onu iyi bilin. Ama veritabanı mimarilerini ve tasarım ilkelerini bilin. Örneğin, SQL, RDBMS, Transaction... bu ve benzeri terim tüm veritabanlarında vardır. Bir araca takılıp kalmak sadece budalaların işidir.  Kendimden söz etmek gerekirse, benim guru olmak istediğim bunun için çabaladığım sektör, INTERNET oldu.

Yöntem olarak, "Özgür Yazılım Açık Kaynak" camianın yazılım geliştirme ve dağıtma şeklini ve felsefesini benimsedim. İnternet sektöründe hızlı olmalısınız bu sebeple çevik methodolojileri kullanmaya çalışırım.

İşletim sistemi olarka, Linux(Ubuntu), Editör  olarak (Vim), programlama dili olarak (C, PHP, Bash, Ruby, Javascript) kullanıyorum.

Benim ile ilgili daha fazla bilgi için aşağıdaki sayfalara da göz atabilirsiniz.
<ul>
	<li><a href="http://www.hasanozgan.com/2007/06/ilkelerim/">İlkelerim</a></li>
	<li><a href="http://www.hasanozgan.com/2009/03/hakkimda-7-sey/">Hakkımda 7 Şey!</a></li>
</ul>
Unutmayın, bu blog size birşey sunmaz. Herhangi bir vaadi yoktur! İşinize yarar birşeyler bulursanız ne güzel, bundan bende mutlu olurum. Sizi rahatsız eden birşeyler okuduğunuzda, düşüncelerimi unutun. Onlar gelecekteki benim için yazılmış şeyler, kafanıza takmayın ve boşverin, hayatınızın kontrolü sizin elinizde !...
