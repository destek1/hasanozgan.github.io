---
layout: post
title: Amerika'da Çaylak Bir Yazılım Mimarı
tags:
- Diğer
status: publish
type: post
published: true
meta:
  _edit_last: '2'
---
Merhaba Üstadım; uzun bir süredir söylenemeyen sözlere, görülüp, işitilen ama bir türlü elin kaleme gitmediği zaman içinde değişen teknolojilere, her ne varsa ve her kim bu sürede her ne yaptıysa; neyi üzüp, neyi sevindirdiyse ve kimine değişim göstermesede, sürekli değişen hayata ve değerli dost Sana, Amerika'dan kocaman harflerle MERHABA!...

Evet Üstad, yaklaşık bir hafta önce "Çaylak Yazılım Mimari" (Jr. Software Architect) olarak Amerika Kaliforniya eyaletinde işe başladım. Burada öğrendiklerimi ve tespitlerimi senin görüşünle hazmetmek istiyorum. Bu bir çaylağın ustalaşma evresimi olur yoksa, not defterimde yer eden başka bir başarısızlık mı olur bilemiyorum. Ama gitmek istediğim yere ulaşmak için gideceğim disiplinli bir çalışma olacağına eminim.

Yeryer işlerin nasıl olduğunu benim pozisyonumdaki bir insanın ne şekilde kullanıldığından söz edeceğim. Bir projenin nasıl tasarlandığını hangi kurumların olduğundan ve bazende bu işin tarihçesine değineceğim.

Buraya geldiğimde, soğuk bir karşılama beklerken herkes bana çok iyi davrandı. Herkesten çaylaklık hikayelerini dinledim ve bu nereyi hedeflediklerini dinledim. Hangi konuda ustalaşmak istediğimi sordular. Bende gayri ihtiyari, "Internet Architect" diye cevap verdim. Meğerse yazılım mimarisi çatıları içinde böyle ünvan yokmuş. Biraz Netology'den söz ettim. Ve netology bu mimari çatısını kurabilir dedim. Sessiz bir tebessüm ile birlikte, "önce öğren ve bunu muhakkak dene" dedi Ustam Ted!..

Ted, gerçekten çok iyi bir insan. Kendisi ile padawan ve jedi benzeri bir ilişkimiz var. Beni içinde bulunduğu projeye dahil etti. Şimdilik O'nun için araştırmalar yapıyorum. Ve bir dünya belge inceliyorum. Ted kod yazmayı bırakmamı yoksa empati kuramayacağımı söylediği için aynı zamanda bu proje için kodda yazıyorum. Hayran olacağına inandığım bir geliştirme ortamım var. Bir sonraki yazımda bundan söz edeceğim.

Amerika Internet aşığı bir adam için Hacc yeri gibi. Herşey burada dönüyor. Tanışılacak çok fazla insan ve öğrenilecek çok şey var. Öğrendikçe, senin görüşlerinle demlenecek çoook şey var!. İyi ki varsın Üstad, ve ben iyi ki seni tanımışım. Görüşmek üzere.
